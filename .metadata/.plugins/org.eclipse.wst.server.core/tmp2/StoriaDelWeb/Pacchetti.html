<!DOCTYPE html>
<html>
<head>
<meta charset="UTF-8">
<title>Pacchetti</title>
</head>
<body style="background-color:#B0E0E6;">
<h1 style= "font-family: Helvetica;text-align:center;font-size:300%;">Pacchetti</h1>
<p style="font-family: sans-serif;">Gia' prima del lancio dello Sputnik-1, alcuni ricercatori statunitensi e inglesi avevano iniziato a riflettere sulla possibilita' di collegare piu' calcolatori in rete, in modo da facilitare lo scambio di dati tra utenti e l'accesso remoto ad elaboratori di grandi capacita'. Non e' facile identificare tutte le persone che hanno avuto un ruolo nel campo delle reti di calcolatori, anche perche' lo straordinario successo di Internet ha portato a molte rivendicazioni di paternita'. Quattro sono le figure principali a cui si puo' far risalire l'intuizione che il collegamento di calcolatori potesse avvenire piu' efficacemente mediante una modalita' di comunicazione differente da quella in uso nei sistemi telefonici: Leonard Kleinrock, Paul Baran, Joseph Licklider e Donald Davies. Leonard Kleinrock, con la propria tesi di dottorato intitolata <q>Message Delay in Communication Nets with Storag</q> su cui lavoro' al MIT negli anni 1961-62 pose le basi teoriche della commutazione di pacchetto. Paul Baran, ricercatore presso la RAND Corporation, ebbe l'incarico di studiare sistemi di comunicazione militari in grado di resistere ad attacchi nucleari. Nel suo rapporto <q>On Distributed Communications</q> del 1964 propose e simulo' una rete di calcolatori a commutazione di pacchetto, arrivando anche a una definizione preliminare di alcuni protocolli di comunicazione. Joseph Licklider nell'estate del 1962 alla BBN (Bolt Beraneck and Newman) scrisse una serie di documenti sul tema di una <q>Intergalactic Computer Network</q> che contenevano molti dei concetti che guidarono la realizzazione delle reti a pacchetto; nel mese di ottobre dello stesso anno fu nominato direttore del nuovo Information Processing Techniques Office dell'ARPA. Donald Davies, ricercatore presso il National Physical Laboratory di Teddington, vicino a Londra (lo stesso dove Alan Turing progetto' la ACE â€“ Automatic Computing Engine) nel 1965 propose una rete a pacchetto per coprire tutto il territorio nazionale. A lui si deve anche il termine packet switching ovvero <q>commutazione di pacchetto</q>. L'intuizione che accomuna questi quattro ricercatori sta nel fatto che un nuovo paradigma di comunicazione diventa necessario quando ad interagire non sono esseri umani, come nel caso dei telefoni, ma calcolatori elettronici. Infatti, mentre le persone comunicano con continuita', i calcolatori elettronici scambiano informazioni in modo intermittente, cosi' che e' allo stesso tempo inutile e costoso stabilire un collegamento continuo tra due calcolatori. Meglio e' utilizzare un meccanismo analogo al sistema postale, in grado di trasferire da un calcolatore ad un altro un messaggio, anche detto pacchetto di dati, o solo pacchetto, o ancora datagram, in analogia al telegramma. Quindi, mentre nel caso del telefono un utente chiede alla rete di essere collegato all'interlocutore prescelto e la rete stabilisce un collegamento continuo tra i due, che rimane in vita per tutto il tempo della conversazione, nel caso dei calcolatori non servono collegamenti continui. I calcolatori preparano pacchetti dati, che da una parte contengono l'indirizzo del destinatario e dall'altra l'informazione da trasferire, come nel sistema postale la busta contiene l'indirizzo del destinatario e la lettera contiene l'informazione. I pacchetti viaggiano dal calcolatore sorgente, che li ha generati, al calcolatore destinazione, che deve ricevere i dati, attraversando una serie di elementi intermedi, chiamati commutatori, o router nel gergo di Internet, il cui ruolo e' analogo a quello degli uffici postali, che smistano le lettere verso la destinazione corretta. I vantaggi che si ottengono con questa nuova tecnica sono molti. Anzitutto, la fase preliminare di apertura del collegamento viene eliminata. Nel caso di una telefonata, questa fase preliminare consiste nella composizione del numero dell'interlocutore e nell'attesa della sua risposta e ha una durata normalmente trascurabile rispetto alla conversazione. Nel caso di una comunicazione tra calcolatori, la fase di trasferimento dati e' spesso molto breve; quindi il peso relativo della fase iniziale risulterebbe molto elevato (come per una conversazione telefonica che durasse pochi millisecondi).</p>
</body>
</html>