<!DOCTYPE html>
<html>
<head>
<meta charset="UTF-8">
<title>In principio...</title>
</head>
<body style="background-color:#B0E0E6;">
<body>
<h1 style= "font-family: Helvetica;text-align:center;font-size:300%;">In principio...</h1>
<p style="font-family: sans-serif;">E' possibile ricondurre gli albori di Internet iniziano con la data del 4 ottobre 1957, giorno del lancio dello Sputnik-1 o Satellite-1. Questo capitolo e' dedicato al racconto dei primi passi e degli sviluppi della tecnologia delle reti a pacchetto in Italia, ma non puo' prescindere dalla nascita di questo tipo di reti negli Stati Uniti, quindi da ARPANET e da Internet. Partiamo dunque da inizio ottobre 1957, quando l'Unione Sovietica diede dimostrazione delle proprie capacita' tecnologiche, lanciando dal cosmodromo di Baikonur, su un'orbita ellittica bassa, una sfera di alluminio di circa 58 cm di diametro e 80 chili di peso, con 4 lunghe antenne, che per quasi 2 mesi continuo' ad orbitare, passando sopra le nostre teste circa ogni 90 minuti, trasmettendo a terra segnali di telemetria, che venivano ricevuti da tutti gli osservatori astronomici del mondo e da molti radioamatori (in Italia divennero famosi i fratelli Judica-Cordiglia). L'entusiasmo che il lancio del primo satellite artificiale della storia produsse nel grande pubblico fu enorme, accreditando l'esplorazione spaziale come una delle grandi sfide tecnologiche dell'umanita' per gli anni successivi. Di fondamentale importanza a livello politico fu anche l'affermazione sui media internazionali della supremazia tecnologica dell'Unione Sovietica rispetto agli Stati Uniti. Questo fatto ebbe un impatto particolarmente profondo negli USA, dove vennero immediatamente stanziati ingenti finanziamenti per il sistema pubblico dell'istruzione superiore e della ricerca, con l'obiettivo di ristabilire rapidamente il primato scientifico e tecnologico. Tre la numerose iniziative volte a rivitalizzare il sistema della ricerca americano, particolare importanza ebbe la costituzione della Advanced Research Projects Agency (ARPA), nel febbraio 1958, al Dipartimento della Difesa (DoD) degli Stati Uniti. I progetti dell'ARPA inizialmente riguardarono soprattutto il settore delle tecnologie spaziali, ma poi furono estesi anche ad altri ambiti. Il primo grande progetto ARPA nel settore dell'informazione fu il famoso Project MAC, mediante il quale, nei laboratori del MIT, con il supporto di General Electric e dei Bell Labs, vennero sviluppati i fondamenti dei sistemi di elaborazione timesharing. Il secondo grande progetto nel settore dell'informazione riguardo' la sperimentazione di una rete di calcolatori, che prese il nome di: ARPANET (1969).</p>
</body>
</html>