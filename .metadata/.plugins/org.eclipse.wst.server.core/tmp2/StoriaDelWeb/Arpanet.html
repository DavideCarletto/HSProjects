<!DOCTYPE html>
<html>
<head>
<meta charset="UTF-8">
<title>ARPANET</title>
</head>
<body style="background-color:#B0E0E6;">
<h1 style= "font-family: Helvetica;text-align:center;font-size:300%;">ARPANET</h1>
<p style="font-family: sans-serif;">Robert Taylor, successore di Licklider nella posizione di direttore dell’Information Processing Techniques Office dell’ARPA ricevette dal direttore dell’agenzia la promessa di un finanziamento pari a un milione di dollari, se fosse riuscito ad organizzare un progetto per sperimentare una rete di calcolatori a pacchetto. Taylor convinse Larry Roberts, che lavorava al Lincoln Lab del MIT, a preparare un progetto, che fu approvato nel mese di giugno del 1968. Il 7 aprile 1969 il contratto per la realizzazione di ARPANET fu affidato a BBN, che sviluppo' gli apparati per la prima sperimentazione (gli IMP – Interface Message Processors – che furono gli antenati dei router odierni), che ebbe inizio lo stesso anno. Il primo trasferimento di dati su ARPANET ebbe luogo il 29 ottobre 1969, tramite il collegamento tra un calcolatore del laboratorio di Kleinrock a Los Angeles presso la UCLA e un calcolatore collocato allo Stanford Research Institute (SRI) di Palo Alto, nella zona di San Francisco. Il primo messaggio che fu spedito doveva essere un accesso remoto al calcolatore di SRI e quindi iniziare con la parola “login” ma dopo le prime due lettere il sistema ando' in crash. Il problema fu prontamente risolto e il collegamento tra UCLA e SRI divenne operativo pochi giorni dopo. Puo' essere interessante osservare come prosegua la correlazione tra la storia delle reti a pacchetto e quella delle esplorazioni spaziali. Se il lancio dello Sputnik-1 fu in qualche modo la causa del finanziamento di ARPA, ed ARPANET divento' operativa nel 1969, il 21 luglio dello stesso 1969 Neil Armstrong fu il primo uomo a posare il piede sulla luna. Mentre pero' tutto il mondo segui' in mondovisione lo sbarco sulla luna, nessuno era al corrente dei primi esperimenti della rete che sarebbe poi diventata Internet. L’attenzione del mondo era tutta concentrata sulla tecnologia spaziale, che, almeno finora, aveva avuto un impatto molto limitato, mentre la nascita della tecnologia che forse ha maggiormente modificato il nostro modo di vivere e lavorare passo' sotto silenzio. D’altra parte, se ricordiamo uno dei piu' famosi film di fantascienza di quegli anni: 2001 Odissea nello Spazio di Stanley Kubrick, del 1968, possiamo osservare come la vera tecnologia fantascientifica della storia sia quella dell’astronave. Il computer di bordo e' un mainframe, non un sistema distribuito o una rete, anche se le reti in quegli anni erano una tecnologia molto meno futuristica delle astronavi interplanetarie. La crescita di ARPANET fu rapida. Dai due nodi del primo esperimento si passo' subito a 4, aggiungendo le Universita' di Santa Barbara e dello Utah che furono collegate a fine 1969. Nel mese di marzo del 1970 fu collegato un IMP presso la sede di BBN, cosi' che la rete raggiunse la costa atlantica degli Stati Uniti. A fine 1970 gli IMP erano 13. A meta' del 1974 arrivarono a 46. Nel 1978 furono aggiunti 2 canali via satellite per raggiungere le Hawaii attraverso l’oceano Pacifico e l’Europa attraverso l’oceano Atlantico. Nel 1981 si arrivo' a 213 IMP. L’importanza di ARPANET ormai era conosciuta a livello mondiale e i paesi piu' avanzati iniziarono a sviluppare progetti nazionali per sperimentare questa nuova tecnologia e per collegarsi alla grande rete.</p>
</body>
</html>