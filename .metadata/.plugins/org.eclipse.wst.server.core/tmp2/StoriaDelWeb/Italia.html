<!DOCTYPE html>
<html>
<head>
<meta charset="UTF-8">
<title>Italia</title>
</head>
<body style="background-color:#B0E0E6;">
<h1 style= "font-family: Helvetica;text-align:center;font-size:300%;">Internet in Italia</h1>
<p style="font-family: sans-serif;">Il progetto STELLA consentì al gruppo del CNUCE di stabilire una fitta rete di contatti con lo University College of London (che in quel periodo lavorava ad un progetto britannico simile a STELLA, denominato Universe) e con i ricercatori impegnati in un esperimento simile nell’ambito del dipartimento della Difesa degli USA: Satnet. In tale terreno così fertile per quanto riguarda il networking si inserì in modo del tutto naturale l’esperienza Internet. La svolta giunge alla fine degli anni ’70 e porta il nome di Robert Kahn e Vinton Cerf, i padri del protocollo TCP/IP, premiati per questo nel 2004 (Turing Award, equivalente al premio Nobel per l’informatica). Bob Kahn, dopo aver sperimentato i protocolli TCP/IP nelle varie istituzioni statunitensi già collegate dalla rete ARPANET, decise di estenderne la sperimentazione anche ad alcuni istituti di ricerca europei con significativa esperienza nel settore del networking. In Italia la scelta cadde proprio sul CNUCE, in virtù del ruolo pionieristico svolto dai suoi ricercatori nel campo delle reti a pacchetto, per l’assoluta rilevanza del progetto STELLA e per la visibilità internazionale dell’istituto. Dopo lo University College of London e il centro di ricerca norvegese NTE, anche il CNUCE entrò dunque nel progetto nello stesso periodo in cui entrò il DFVLR (Agenzia spaziale della Germania Ovest). Attraverso un collegamento USA/Italia via satellite sul Fucino, a sua volta collegato con una linea velocissima (64 kbps) su Pisa, fu di fatto realizzato il primo nodo Internet d’Italia. Proprio a Pisa. In realtà il percorso non è stato così lineare. </p>
</body>
</html>